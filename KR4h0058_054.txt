# -*- mode: mandoku-view; -*-
#+TITLE: 古文集成
#+DATE: 2015-08-25 00:34:09.137194
#+PROPERTY: ID KR4h0058
#+PROPERTY: BASEEDITION WYG    
#+PROPERTY: JUAN 卷五十四
<pb:KR4h0058_WYG_054-1a>¶
欽定四庫全書¶
　古文集成巻五十四　　　宋　王霆震　編¶
　　前庚集八¶
　　　箴¶
　　守性箴(濂溪/)¶
　人之守性　實為防城　仁義禮智　周張四營¶
　心為謀帥　直氣為兵　耳為金鼓　目作旗旌¶
　堅剛勇銳　動不缺傾　邪誘攻之　端守静待¶
<pb:KR4h0058_WYG_054-1b>¶
　彼衰我鼓　自當散潰　冦攘之來　有時而至¶
　築陴浚濠　怵愓户備　邪之所攻　旦夕動作¶
　或乗其間　則崩厥角　善克御之　乃明而誠¶
　性誠既固　身因以寧　和氣悠揚　煒&KR0177;嘉名¶
　聊書諸紳　内制外情¶
　　守中箴(濂溪/)¶
　我或高剛　或謂我傲　則非所長　取禍之道¶
　我或卑柔　或謂我懦　不簡語言　則得侮嫚¶
<pb:KR4h0058_WYG_054-2a>¶
　傲不可作　懦不可由　非和非同　非剛非柔¶
　中以為之　無為身羞¶
　　心箴(蘭溪/)¶
　茫茫堪輿　俯仰無垠　人於其間　眇然有身¶
　是身之微　太倉稊米　參為三才　曰惟心耳¶
　往古來今　孰無此心　心為形役　乃獸乃禽¶
　惟口耳目　手足動静　投間抵隙　為厥心病¶
　一心之微　衆欲攻之　其與存者　嗚呼㡬希¶
<pb:KR4h0058_WYG_054-2b>¶
　君子存誠　克念克敬　天君泰然　百體從令¶
　　四箴(伊川/)¶
　　　(顔淵問克己復禮之目夫子曰非禮勿視非禮/勿聽非禮勿言非禮勿動四者身之用也由乎)¶
　　　(中而應乎外制乎外所以養其中也顔子事斯/語所以進於聖人後之學聖人者宜服膺而勿)¶
　　　(失也因箴/以自警)¶
　　視箴¶
　心兮本虚　應物無迹　操之有要　視為之則¶
　蔽交於前　其中則遷　制之於外　以安其内¶
<pb:KR4h0058_WYG_054-3a>¶
　克己復禮　乆而誠矣¶
　　聽箴¶
　人有秉彛　本乎天性　知誘物化　遂亡其正¶
　卓彼先覺　知止有定　閑邪存誠　非禮勿聽¶
　　言箴¶
　人心之動　因言以宣　發禁躁妄　内斯静專¶
　矧是樞機　興戎出好　吉凶榮辱　惟其所召¶
　傷易則誕　傷煩則支　已肆物忤　出悖來違¶
<pb:KR4h0058_WYG_054-3b>¶
　非法不道　欽哉訓辭¶
　　動箴¶
　哲人知㡬　誠之於思　志士厲行　守之於為¶
　順理則裕　從慾惟危　造次克念　戰兢自持¶
　習與性成　聖賢同歸¶
　　主一箴(南軒/)¶
　人禀天性　其生也直　克順厥彛　則靡有忒¶
　事物之感　紛綸朝夕　動而無節　生道或息¶
<pb:KR4h0058_WYG_054-4a>¶
　惟學有要　持敬勿失　驗厥操捨　乃知出入¶
　曷為其敬　妙在主一　曷為其一　惟以無適¶
　居無越思　事靡它及　涵泳于中　匪忘匪亟¶
　斯須造次　是保是積　既乆而精　乃㑹于極¶
　勉哉勿倦　聖賢可則¶
　　調息箴(晦庵/)¶
　鼻端有白　我其觀之　隨時隨處　容與猗移¶
　静極而嘘　如春沼魚　動已而噏　如百蟲蟄¶
<pb:KR4h0058_WYG_054-4b>¶
　氤氲開闔　其妙無窮　孰其尸之　不宰之功¶
　雲卧天行　非予敢議　守一處和　千二百歲¶
　　夜氣箴(西山/)¶
子盍觀夫冬之為氣乎木歸其根蟄坯其封凝然寂然¶
不見兆朕而造化發育之妙實胚胎乎其中盖闔者闢¶
之基正者元之本而艮所以為物之始終夫一晝一夜¶
者三百六旬之積故冬為四時之夜而夜為一日之冬¶
天壤之間羣動俱閴窈乎如未判之鴻濛維人之身嚮¶
<pb:KR4h0058_WYG_054-5a>¶
晦宴息亦當以造物而為宗必齋其心必肅其躬不敢¶
弛然自放於牀第之上使慢易非辟得以賊吾之𠂻雖¶
終日乾乾靡容一息之間斷而昏㝠易忽之際尤當致¶
戒謹之功盖安其身所以為朝聽晝訪之地而夜氣深¶
厚則仁義之心亦浩乎其不窮本既立矣而又致察於事¶
物周旋之頃敬義夾持動静交養則人欲無隙之可入¶
天理皦乎其昭融然知及之而仁弗能守之亦空言其¶
奚庸爰作箴以自砭常凛凛乎瘝恫¶
<pb:KR4h0058_WYG_054-5b>¶
　　四益箴(南軒/)¶
　　　(先君晚歲嘗大書四言以詔杓弟曰無益之言/勿聽無益之事勿為無益之文勿觀無益之友)¶
　　　(勿親杓受而藏之惟謹先君既没之九年則以/謀于棊四伏自推念大懼無以承先君之意自)¶
　　　(以四益名堂願兄追述其義將列之座右朝夕/敬戒以庶㡬乎萬一某奉書而泣退而為箴以)¶
　　　(告/之)¶
　若古有訓　聽德惟聰　聞過以改　聞善以從¶
　匪是之聞　則為無益　謟言溺心　奸言敗德¶
　嗟哉勿忘　敬共朝夕　卓爾有定　聽斯不惑¶
<pb:KR4h0058_WYG_054-6a>¶
　朝夕之間　何莫非事　事所當事　是為君子¶
　惟欲之動　則亂于為　營營何益　擾擾孰知¶
　止之有道　當取放心　曷喻其功　履薄臨深¶
　異説異道　我則弗邇　浮文妨實　我則弗貴¶
　而况末俗　骫論俚辭　當絶于前　勿亂于思¶
　潜心聖賢　博考載籍　聞見之多　于以蓄德¶
　大倫惟五　友居其一　我觀昔人　敬戒無斁¶
　以狎而比　以順而同　德惟日喪　友亦曷終¶
<pb:KR4h0058_WYG_054-6b>¶
　必端爾心　忠信是親　神之聽之　終和且平¶
　　敬齋箴(晦庵/)¶
　正其衣冠　尊其瞻視　潛心以居　對越上帝¶
　足容必重　手容必恭　擇地而蹈　折旋蟻封¶
　出門如賓　承事如祭　戰戰兢兢　罔敢或易¶
　守口如瓶　防意如城　洞洞屬屬　罔敢或輕¶
　不東以西　不南以北　當事而存　靡他其適¶
　弗貳以二　弗參以三　惟心惟一　萬變是監¶
<pb:KR4h0058_WYG_054-7a>¶
　從事於斯　是曰持敬　動静無違　表裏交正¶
　須臾有間　私欲萬端　不火而熱　不氷而寒¶
　毫厘有差　天壤易處　三綱既淪　九法亦斁¶
　於乎小子　念哉敬哉　墨卿同戒　敢告靈臺¶
　　勿齋箴(西山/)¶
　　　(箕子陳洪範五事曰貌言視聽思顔淵問仁夫/子既告之以克己復禮為仁至問其目則又告)¶
　　　(之曰非禮勿視非禮勿聽非禮勿言非禮勿動/而思勿與焉何哉某嘗聞之勿之為言禁止之)¶
　　　(謂也耳目口體因物而動非心為之主宰孰能/止之然則勿云者正指心而言也特學者弗之)¶
<pb:KR4h0058_WYG_054-7b>¶
　　　(察作勿/齋箴)¶
　天命之性　得之者人　人之有心　其孰不仁¶
　人而不仁　曰為物役　耳蕩於聲　目眩於色¶
　以言則肆　以動則輕　人欲放紛　天理晦㝠¶
　於焉有道　禮以為凖　惟禮是繇　匪禮勿徇¶
　曰禮伊何　理之當然　不雜以人　一循乎天¶
　勿之為言　如防止水　孰其尸之　曰心而已¶
　聖言十六　一字其機　機牙既斡　鈞石必隨¶
<pb:KR4h0058_WYG_054-8a>¶
　我乗我車　駟馬交驟　孰範其駈　維轡在手¶
　是以君子　必正其心　翼翼兢兢　不顯亦臨¶
　萬夫之屯　一將之令　霆鍧飈馳　孰敢奸命¶
　衆形役役　統于心官　外止弗留　内守愈安¶
　其道伊何　所主者敬　表裏相維　動静俱正¶
　莠盡苖長　醅化醴醇　方寸盎然　無物不春¶
　惟勿一言　萬善自出　念兹在兹　其永無斁¶
　　思誠齋箴¶
<pb:KR4h0058_WYG_054-8b>¶
　誠者天道　本乎自然　誠之者人　以人合天¶
　曰天與人　其本則一　云胡差殊　盖累於物¶
　心為物誘　性逐情移　天理之真　其存㡬希¶
　豈惟與天　邈不相似　形雖人斯　實則物只¶
　皇皇上帝　命我以人　我顧物之　抑何弗仁¶
　維子思子　深憫斯世　指其本原　祛俗之蔽¶
　學問辨行　統之以思　擇善固執　惟日孜孜¶
　狂聖本同　其忍自棄　人十已干　弗至弗已¶
<pb:KR4h0058_WYG_054-9a>¶
　雲披霧巻　太虚湛然　塵掃鏡空　清光自全¶
　曰人與天　既判復合　渾然一真　諸妄弗作¶
　孟氏繼之　命曰思誠　更兩鉅賢　其指益明¶
　大哉思乎　作聖之本　歸而求諸　實近非逺¶
　¶
　¶
　¶
　¶
<pb:KR4h0058_WYG_054-9b>¶
　¶
　¶
　¶
　¶
　¶
　¶
　¶
　古文集成巻五十四¶
