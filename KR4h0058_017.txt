# -*- mode: mandoku-view; -*-
#+TITLE: 古文集成
#+DATE: 2015-08-25 00:34:08.505375
#+PROPERTY: ID KR4h0058
#+PROPERTY: BASEEDITION WYG    
#+PROPERTY: JUAN 卷十七
<pb:KR4h0058_WYG_017-1a>¶
欽定四庫全書¶
　古文集成巻十七　　　　宋　王霆震　編¶
　　前丙集三¶
　　　書¶
　　荅韋中立書(栁宗元/)¶
　　　迂齋批(㸔後面三節則子厚平生用力於文字/之功一一可考韓退之與本朝老蘇陳)¶
　　　(後山凡以文名家者人人皆有經/厯但各有入頭處與自得處耳)¶
二十一日宗元白辱書云欲相師僕道不篤業甚淺近¶
<pb:KR4h0058_WYG_017-1b>¶
環顧其中未見可師者雖嘗好言論為文章甚不自是¶
也不意吾子自京都來蠻夷間乃幸見取僕自卜固無¶
取假令有取亦不敢為人師為衆人師且不敢况敢為¶
吾子師乎孟子稱人之患在好為人師由魏晉氏以下¶
人益不事師今之世不聞有師有輒譁笑之以為狂人¶
獨韓愈奮不顧流俗犯笑侮收召後學作師説因抗顔¶
而為師世果羣怪聚罵指目牽引而憎與為言詞愈以¶
是得狂名居長安炊不暇熟又挈挈而東如是者數矣¶
<pb:KR4h0058_WYG_017-2a>¶
屈子賦曰邑犬羣吠吠所怪也(就引喻/作議論)僕往聞庸蜀之¶
南恒雨少日日出則犬吠予以為過言前六七年僕來¶
南二年冬幸大雪踰嶺被南越中數州之犬皆蒼黄吠¶
噬狂走者累日至無雪乃已然後始信前所聞者今韓¶
愈既自以為蜀之日而吾子又欲使吾為越之雪不以¶
病乎非獨見病亦以病吾子然雪與日豈有過哉(出/脱)顧¶
吠者犬耳度今天下不吠者幾人(以犬比當時之人/此子厚最薄處)而¶
誰敢衒怪於羣目以召閙取怒乎僕自讁過以來益少¶
<pb:KR4h0058_WYG_017-2b>¶
志慮居南中九年増脚氣病漸不喜閙豈可使呶呶(尼交/切)¶
者早暮咈吾耳騷吾心則固僵仆煩憒愈不可過矣平¶
居望外遭齒舌不少獨欠為人師耳抑又聞之(引類以/證之)¶
古者重冠禮將以責成人之道是聖人所尤用心也數¶
百年來人不復行近有孫昌𦙍者獨發憤行之既成禮¶
明日造朝至外廷薦笏言於卿士曰某子冠畢應之者¶
咸憮(音/武)然京兆尹鄭叔則怫然曳笏却立曰何預我耶¶
廷中皆大笑天下不以非鄭尹而怪孫子何哉獨為所¶
<pb:KR4h0058_WYG_017-3a>¶
不為也(有/力)今之命師者大類此吾子行厚而辭深凡所¶
作皆恢然有古人形貌雖僕敢為師亦何所増加也假¶
而以僕年先吾子聞道著書之日不後誠欲往來言所¶
聞則僕固願悉陳中所得者吾子苟自擇之取某事去¶
某事則可矣若定是非以教吾子僕材不足而又畏前¶
所陳者其為不敢也决矣(應/前)吾子前所欲見吾文既悉¶
以陳之非以耀明于子聊欲以觀子氣色誠好惡何如¶
也今書來言者皆大過吾子誠非佞譽誣諛之徒直見¶
<pb:KR4h0058_WYG_017-3b>¶
愛甚故然耳(自此以下歴言/畢生用工夫處)始吾幼且少為文章以辭¶
為工及長乃知文者以明道固不苟為炳炳烺烺(音/朗)務¶
采色夸聲音而以為能也凡吾所陳皆自謂近道而不¶
知道之果近乎逺乎吾子好道而可吾文或者其於道¶
不逺矣(自此以下皆/歴陳所得)故吾毎為文章未嘗敢以輕心掉¶
之懼其剽而不留也未嘗敢以怠心易之懼其弛而不¶
嚴也未嘗敢以昏氣出之懼其昧没而雜也未嘗敢以¶
矜氣作之懼其偃蹇而驕也抑之欲其奥揚之欲其明¶
<pb:KR4h0058_WYG_017-4a>¶
疎之欲其通亷之欲其節激而發之欲其清固而存之¶
欲其重(一句中字又/更移易不得)此吾所以羽翼夫道也(此心術中/出故直説)¶
(羽翼/夫道)本之書以求其質本之詩以求其恒本之禮以求¶
其宜本之春秋以求其㫁本之易以求其動此吾所以¶
取道之原也(看他下許多本字又看/下面下許多參字)參之穀梁氏以厲¶
其氣參之孟荀以暢其支參之莊老以肆其端參之國¶
語以博其趣參之離騷以致其幽參之太史公以著其¶
潔(只是五經用五个本字其/餘只用參字不可移動)此吾所以旁推交通而以¶
<pb:KR4h0058_WYG_017-4b>¶
為之文也凡若此者果是耶非耶有取乎抑其無取乎¶
吾子幸觀焉擇焉有餘以告焉苟亟來以廣是道子不¶
有得焉則我得矣又何以師云爾哉取其實而去其名¶
無招越蜀吠怪而為外庭所笑則幸矣(應前雪日/○應冠禮)宗元¶
復白¶
　　與韓愈論史書(栁宗元/)¶
　　　迂齋批(掊擊辨難之體沈著/痛快可以想見其人)¶
前獲書言史事云具與劉秀才書及今見書藁私心甚¶
<pb:KR4h0058_WYG_017-5a>¶
不喜與退之往年言史事甚大謬若書中言退之不宜¶
一日在館下安有探宰相意以爲苟以史榮一韓退¶
之耶若果爾退之豈宜虚受宰相榮已而冒居館下近¶
宻地食奉養役使掌故利紙筆為私書取以供子弟費¶
古之志於道者不宜若是且退之以為紀録者有刑禍¶
避不肯就尤非也史以名為褒貶猶且恐懼不敢為設¶
使退之為御史中丞大夫其褒貶成敗人愈益顯其宜¶
恐懼尤大也(以重/明輕)則又揚揚入臺府美食安坐行呼唱¶
<pb:KR4h0058_WYG_017-5b>¶
於朝廷而已耶在御史猶爾設使退之為宰相生殺出¶
入升黜天下士其敵益衆則又將揚揚入政事堂美食¶
安坐行呼唱於内庭外衢而已耶何以異不為史而榮¶
其號利其禄者也又言不有人禍必有天刑若以罪夫¶
前古之為史者然亦甚惑凡居其位思直其道(議論/正)道¶
苟直雖死不可回也如回之莫若亟去其位孔子之困¶
於魯衛陳宋蔡齊楚者是也(力詆紀錄者/有刑禍之説)其時暗諸侯¶
不能以也其不遇而死不以作春秋故也(難得/倒)當其時¶
<pb:KR4h0058_WYG_017-6a>¶
雖不作春秋孔子猶不遇而死也若周公史佚雖紀言¶
書事猶遇且顯也(解析/分明)又不得以春秋為孔子累范曄¶
悖亂雖不為史其宗族亦誅司馬遷觸天子喜怒班固¶
不撿下崔浩沽其直以鬭暴虜皆非中道(十分難/得倒)左丘¶
明以疾盲出於不幸子夏不為史亦盲不可以是為戒¶
其餘皆不出此是退之宜守中道不忘其直無以他事¶
自恐退之之恐惟在不直不得中道(議論/正)刑禍非所恐¶
也(句有/力)凡言二百年文武事多有誠(一作/誡)如此者今退¶
<pb:KR4h0058_WYG_017-6b>¶
之曰我一人也何能明則同職者又所云若是後來繼¶
今者又所云若是人人皆曰我一人則卒誰能紀傳之¶
耶如退之但以所聞知孜孜不敢怠同職者後來繼今¶
者亦各以所聞知孜孜不敢怠則庶幾不墜使卒有明¶
也不然徒信人口語毎毎異辭日以滋乆則所云磊磊¶
軒天地者决必不沈没且亂雜無可考非有志者所忍¶
恣也果有志豈當待人督責迫蹙然後為官守耶义凡¶
鬼神事渺茫荒惑無可准明者所不道退之智而猶懼¶
<pb:KR4h0058_WYG_017-7a>¶
於此今學如退之辭如退之好言論如退之慷慨自謂¶
正直行行(下浪/切)焉如退之猶所云若是則唐之史述其¶
卒無可託乎明天子賢宰相得史才如此而又不果甚¶
可痛哉退之宜更思可為速為果卒以為恐懼不敢則¶
一日可引去又何以云行且謀也今當為而不為又¶
誘館中他人及後生者此大惑已不勉已而欲勉人難¶
矣哉¶
　　與李睦州論服氣書栁(宗元/)¶
<pb:KR4h0058_WYG_017-7b>¶
　　　迂齋批(曉警深切詞氣勁拔開闔/曲盡其妙所恨太厲聲色)¶
二十六日宗元再拜前四五日與邑中可與遊者遊愚¶
溪上池西小丘坐栁下酒行甚歡坐者咸望兄不能俱¶
以為兄由服氣以來貌加老而心少歡愉不若前去年¶
時既言皆沮然眄睞(上莫見切下各/代切斜視也)思有以已兄用斯¶
術而未得路聞一日濮陽呉武陵最輕健先作書道天¶
地日月黄帝等下及列仙方士皆死狀出千餘字頗甚¶
快辯伏觀兄貌笑口順而神不偕來及食時竊睨和糅¶
<pb:KR4h0058_WYG_017-8a>¶
(女救切/雜也)燥濕與啖飲多寡猶自若見兄陽徳其言而隂¶
黜其忠也(言其拒/善不納)若古之彊大諸侯然負固怙力敵至¶
則諾去則肆是不可變之尤者也攻之不得則宜濟師¶
今呉子之師已遭諾而退矣愚敢厲鋭擐(音/患)堅鳴鐘鼔¶
以進决於城下惟兄明聴之(借興師討罪/之意以闢之)凡服氣之大¶
不可者呉子已悉陳矣悉陳而不變者無他以服氣書¶
多美言而以為得恒乆大利則又安能棄吾美言大利¶
而從他人之苦言哉今愚甚呐(訥亦從口/見集韻)不能多言大¶
<pb:KR4h0058_WYG_017-8b>¶
凡服氣之可不死歟不可歟夀歟夭歟康寜歟疾癘歟¶
若是者愚皆不言(亦因武陵/已言之故)但以世之兩事已所經見¶
者類之以明兄所信書必無可用愚幼時嘗嗜音見有¶
學操琴者不能得碩師而偶傳其譜(要見服氣無所師/承此是攻他要領)¶
讀其聲以布其爪指蚤起則嘐嘐(火苞/切)譊譊(馨么/切)以逮¶
夜又増以脂燭燭不足則諷而鼔諸席如是十年以為¶
極工出至大都邑操於衆人之座則皆得大笑曰嘻何¶
清濁之亂而疾舒之乖歟卒大慚而歸及年少長則嗜¶
<pb:KR4h0058_WYG_017-9a>¶
書又見有學書者亦未能得碩師獨得國故書伏而工¶
之其勤若向之為琴者而年又倍焉出曰吾書之工能¶
為若是知書者又大笑曰是形從而理逆卒為天下棄¶
又大慚而歸是二者皆極工而反棄者何哉無所師而¶
徒狀其文也(結有/力)其所不可傳者卒不能得故雖窮日¶
夜弊嵗紀愈疎而不近也今兄之所以為服氣者果誰¶
師耶(應上無所師/承○疑詞)始者獨見兄傳得氣書於盧遵所伏¶
讀二三日遂用之其次得氣訣於李計所又參取而大¶
<pb:KR4h0058_WYG_017-9b>¶
施行焉是書是訣遵與計皆不能知然則兄之所以學¶
者無碩師矣(决/詞)是與向之兩事者無毫末差矣宋人有¶
得遺契者宻數其齒曰吾富可待矣兄之術或者其類¶
是歟兄之不信今使號於天下曰孰為李睦州友者今¶
欲已睦州氣術者左袒不欲者右袒則凡兄之友皆左¶
袒矣則又號曰孰為李睦州客者今欲已睦州氣術者¶
左袒不欲者右袒則凡兄之客皆左袒矣則又以是號¶
於兄之宗族則皆左袒矣號姻婭則皆左袒矣入而號¶
<pb:KR4h0058_WYG_017-10a>¶
之閨門之内則子姪親䁥皆左袒矣下之號於臧獲僕¶
妾則臧獲僕妾皆左袒矣出而號於素為將率胥史者¶
則將率胥史皆左袒矣則又之天下號曰孰為李睦州¶
讎者今欲已睦州氣術者左袒不欲者右袒則凡兄之¶
讎者皆右袒矣(友與客以下凡七句而讎只一/語蓋名之曰讎則無可分别者)然則利¶
害之原可知也(並列恩讎兩端有許多文/字却以一句結之所以佳)友者欲久存¶
其道客者欲乆存其利宗族姻婭欲乆存其戚閨門之¶
内子姪親䁥欲乆存其恩臧獲僕妾欲乆存其主將率¶
<pb:KR4h0058_WYG_017-10b>¶
胥史欲乆存其勢(與徐公之妻之妾之客句法同○此/一段文字是從鄒忌告齊宣王闗轉)¶
(來六个字都/不可移動)讎欲速去其害(亦只/一句)兄之為是術凡今天¶
下欲兄乆存者皆懼而欲兄速去者獨喜兄為而不已¶
則是背親而與讎不及中人者皆知其為大戾而兄安¶
焉固小子之所懍懍也兄其有意乎卓然自更使讎者¶
失望而慄親者得欲而忭則愚願椎肥牛擊大豕刲羣¶
羊以為兄餼窮隴西之麥殫江南之稻以為兄夀鹽東¶
海之水以為鹹醯敖倉之粟以為酸極五味之適致五¶
<pb:KR4h0058_WYG_017-11a>¶
臟之安心恬而志逸貌美而身胖醉飽謳歌愉懌訢歡¶
流聲譽於無窮垂功烈而不刋不亦㫖哉孰與去味以¶
即淡去樂以却愁(分别利/害之言)悴悴焉膚日皺肌日虚守無¶
所師之術尊不可傳之書(終始破他/無所師承)悲所愛而慶所憎¶
(用字/錯綜)徒曰我能堅壁拒境以為彊大是豈所謂彊而大¶
也哉(終始借興師/用兵而言)無任疑懼之甚¶
　　荅皇甫湜書(李翺/)¶
　　　迂齋批(觀翺此書直欲以當代史筆自任中間/品量前代史筆之髙下發明人所未及)¶
<pb:KR4h0058_WYG_017-11b>¶
辱書覽所寄文章詞髙理直歡恱無量有足發予者自¶
别足下來僕口不曽言文非不好也言無所益衆亦未¶
信秪足以招謗忤物於道無明故不言也僕到越中得¶
一官三年矣材能甚薄澤不被物月費官錢自度終無¶
補益(雖是大綱所説/已含著書意)累求罷去尚未能以為愧僕性不¶
解謟佞坐不能曲事權貴以故不得齒於朝廷而足下¶
亦抱屈在外故累有所説凡古賢聖得位於時道行天¶
下皆不著書以其事業存於制度足以自見故也其著¶
<pb:KR4h0058_WYG_017-12a>¶
書者蓋道徳充積阨摧於時(此其所以/任史筆)身卑處下澤不¶
能潤物恥灰燼而泯又無聖人為之發明故假空言是¶
非一代以傳無窮而自光耀於後故或往往有著書者¶
僕近寫得唐書史官材薄言詞鄙淺不足以發揚髙祖¶
太宗列聖明徳使後之觀者文采不及周漢之書(以史/筆自)¶
(任/)僕以為西漢十一帝髙祖起布衣定天下豁達大度¶
東漢所不及其餘唯文宣二帝為優自惠景以下亦不¶
皆明於東漢明章兩帝而前漢事跡灼然傳在人口者¶
<pb:KR4h0058_WYG_017-12b>¶
以司馬遷班固叙述髙簡之工(發明人/所未及)故學者恱而習¶
焉其讀之詳也(發/)足下讀范曄漢書陳夀三國志王隠¶
晉書生熟何如左丘明司馬遷班固書之温習哉故温¶
習者事跡彰(未有人如/此發明)而罕讀書者事跡晦讀之疏數¶
在詞之髙下(好/)理必然也唐有天下聖明繼於周漢而¶
史官叙事曽不如范曄陳夀所為况足擬望左丘明司¶
馬遷班固之文哉僕所以為恥當兹得於時者雖負作¶
者之才其道既能被物則不肯著書矣(應/前)僕竊不自度¶
<pb:KR4h0058_WYG_017-13a>¶
無位於朝幸有餘暇而詞句足以稱讃明盛紀一代功¶
臣賢士行跡灼然可傳於後自以為能不滅者不敢為¶
讓故欲筆削國史成不刋之書用仲尼褒貶之心取天¶
下公是公非以為本羣黨之所謂為是者僕未必以為¶
是羣黨之所謂為非者僕未必以為然使僕書成而傳¶
則富貴而功徳不著者未必聲明於後貧賤而道徳全¶
者未必不烜赫於無窮韓退之所謂誅姦諛於既死發¶
潜徳之幽光是翺心也僕文采雖不足以希左丘明司¶
<pb:KR4h0058_WYG_017-13b>¶
馬子長足下視僕叙髙愍女楊烈婦豈盡出班孟堅蔡¶
伯喈之下耶(自任/如此)仲尼有言曰不有博奕者乎為之猶¶
賢乎已僕所為雖無益於人比之博奕猶為勝也足下¶
以為何如故古之賢聖當仁不讓於師仲尼則曰文王¶
既没文不在兹乎又曰予欲無言天何言哉孟軻則曰¶
予不遇魯侯天也臧氏之子安能使予不遇哉司馬遷¶
則曰成一家之言藏之名山以俟後聖人君子僕之不¶
讓亦非大過也幸無怪¶
<pb:KR4h0058_WYG_017-14a>¶
　¶
　¶
　¶
　¶
　¶
　¶
　¶
　¶
<pb:KR4h0058_WYG_017-14b>¶
　¶
　¶
　¶
　¶
　¶
　¶
　¶
　古文集成巻十七¶
