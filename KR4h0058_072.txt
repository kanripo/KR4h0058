# -*- mode: mandoku-view; -*-
#+TITLE: 古文集成
#+DATE: 2015-08-25 00:34:09.444975
#+PROPERTY: ID KR4h0058
#+PROPERTY: BASEEDITION WYG    
#+PROPERTY: JUAN 卷七十二
<pb:KR4h0058_WYG_072-1a>¶
欽定四庫全書¶
　古文集成巻七十二　　　宋　王霆震　編¶
　　前癸集三¶
　　　辭¶
　　風雩亭辭(南軒/)¶
　嶽麓書院之南有曽丘焉於登覽為曠建安劉公命¶
　作亭其上以為青衿遊息之地廣漢張栻名以風雩¶
　又繫以詞¶
<pb:KR4h0058_WYG_072-1b>¶
眷麓山之回隩有弦誦之一宫欎青林兮對起背絶壁¶
之穹窿獨樵牧之往來委榛莽其䝉茸試芟夷而卻視¶
翕衆境之來宗擢連姢之脩竹森偃蹇之喬松山靡靡¶
以旁圍谷窈窈而潛通翩兩翼兮前張擁千峯兮後從¶
帶湘江兮浮渌矗逺岫兮横空何地靈之乆閟昉經始¶
乎今公怳棟宇之宏開列闌楯之周重撫勝㮣以獨出¶
信兹山之有逢予揆名而諏義爰逺取於舞雩之風昔¶
洙泗之諸子侍函丈以從容因聖師之有問各跽陳其¶
<pb:KR4h0058_WYG_072-2a>¶
所𠂻獨㸃也之操志與二三子兮不同方舍瑟而鏗然¶
諒其樂之素充味所陳之紆餘夫何有於事功盖不忘¶
而不助亦何始而何終于鳶飛而魚躍實天理之中庸¶
覺唐虞之遺烈儼洋洋乎目中惟夫子之所與豈虚言¶
之是崇嗟學子兮念此遡千載以希蹤希蹤兮奈何盍¶
務勉乎敬恭審操舍兮斯須凛戒懼兮㝠濛防物變之¶
外誘遏氣習之内訌寢私意之脫落自本心之昭融斯¶
昔人之妙㫖可實得於予躬循㸃也之所造極顔氏之¶
<pb:KR4h0058_WYG_072-2b>¶
深工登斯亭而有感期用力於無窮¶
　　濓溪辭(并序/)　(山谷/)¶
　舂陵周茂叔人品甚髙胷中灑落如光風霽月好讀¶
　書雅意林壑初不為人窘束世故權輿仕籍不卑小¶
　官職思其憂論法常欲與民决訟得情而不喜其為¶
　小吏在江湖郡縣盖十五年所至輒可傳任司理參¶
　軍轉運司以權利變其獄茂叔争之不能得投告身¶
　欲去使者斂手聴之趙公閱道號稱好賢人有惡茂¶
<pb:KR4h0058_WYG_072-3a>¶
　叔者趙公以使者臨之甚威茂叔處之超然其後廼¶
　悟曰周茂叔天下士也薦之於朝論之於士大夫終¶
　其身其為使者進退官吏得罪者自以不寃中歳乞¶
　身老於湓城有水發源於蓮花峯下潔清紺寒下合於¶
　湓江茂叔濯纓而樂之築屋於其上用其平生所安¶
　樂嫓水而成名曰濓溪與之游者曰溪名术足以對¶
　茂叔之美雖然茂叔短於取名而惠於求志薄於徼¶
　福而厚於得民菲於奉身而燕及煢嫠陋於希世而¶
<pb:KR4h0058_WYG_072-3b>¶
　尚友千古聞茂叔之餘風猶足以律貪則此溪之水¶
　配茂叔以永乆所得多矣茂叔諱惇實避厚陵奉朝¶
　請名改惇頥二子壽燾皆好學承家求余作濓溪詩¶
　思味潛徳茂叔雖仕宦三十年而平生之志終在丘¶
　壑故余詩詞不及世故猶髣髴其音塵¶
溪毛秀兮水清可飯羮兮濯纓不漁民利兮又何有於¶
名弦琴兮觴酒冩溪聲兮延五老以為壽蟬蛻塵埃兮¶
玉雪自清聴潺湲兮鑒澄明激貪兮敦薄非青蘋白鷗¶
<pb:KR4h0058_WYG_072-4a>¶
兮誰與同樂¶
津有舟兮蕩有蓮勝日兮與客就閒人間挐音兮不知¶
何處散髮醉髙荷為盖兮倚芙蓉以當妓霜清水寒兮¶
舟着平沙八方同宇兮雲月為家懐連城兮珮明月魚¶
鳥親人兮野老同社而争席白雲䝉頭兮與南山為伍¶
非夫人攘臂兮誰余敢侮¶
　　游濓溪辭(并序/)　(鄒旉/)¶
　道州城西十五里有村曰濓溪保盖周茂叔先生之¶
<pb:KR4h0058_WYG_072-4b>¶
　居也先生宦遊過九江愛廬阜不能歸故以濓溪榜¶
　書堂示不忘本山谷一世洽聞者也而曰有水發源¶
　於廬阜蓮花峯下茂叔樂之用其平生所安樂嫓水¶
　而成名曰濓而近世大夫又謂本名亷溪先生子求¶
　詩於山谷避其叔父諱遂加以水且曰亷與濓義殊¶
　而音睽不應嫓水以明其亷其說具載九江學宫先¶
　生祠堂記以旉觀之俱失也旉糜粟道州考濓溪頗¶
　詳因暇日遊焉訪先生之遺迹且悼世人之惑也敢¶
<pb:KR4h0058_WYG_072-5a>¶
　述以辭¶
度營川之脩梁兮遡其瀕而走西路平原之瀰沲兮容¶
飛盖而並馳行將半於一舍兮折而涉于荒蹊漸林開¶
而阜斷兮隠約聞乎犬雞亟引鞭而前望兮萃或瓦而¶
或茨逢翁問之奚所兮翁告予以濓溪閱民氏而皆周¶
兮本其系之為誰伊茂叔之故家兮自鼻祖而占兹後¶
昆出於兵燼兮逢掖淪於牛衣諏先生之所復兮已乎¶
莫之知也從先生其已逺兮曷慰乎我之悲也雲山矗¶
<pb:KR4h0058_WYG_072-5b>¶
而崇崇兮豈絶塵之姿也泉石激而泠泠兮抑弦誦之¶
遺乎百卉秀而不枯兮豈道徳之輝乎少長羣而不囂¶
兮抑微俗之未衰乎彷徨乎奚忍偭而去之途日暮兮¶
既去而猶遲遲幸頹垣與敗級兮存故基而未夷還可¶
耕者數畆兮昔帶經之所治森一丘之梧檟兮亦夙喪¶
之所規盖求其他而弗得兮尚矚此而庶幾惟先生之¶
蚤嵗兮逢彼百罹奉親學於渭陽兮仕謀歸而願違故¶
湓江之所築兮志此溪於門楣何山谷之不審兮指蓮¶
<pb:KR4h0058_WYG_072-6a>¶
峯而實之病後之人迷益逺兮曰亷與濓義殊而音睽¶
妄取濓而増水兮由媚客而請詩嘻其本之不覿兮冝¶
所言之皆非吾聞南公之語此兮云權輿於唐之時元¶
結之刺道兮事率愛竒以&KR2713;涍與淔汸兮賁七泉而為¶
題道之人祖結之故智兮溪得名之是依曰義殊而非¶
類兮爾奚&KR2713;涍之不疑曰音睽而無取兮淔與直亦參¶
差而不齊故濓者以徳而嫓水兮逺矣昔人之所貽先¶
生之桑梓兮他寓而是思何以療世之惑兮寄鍼砭於¶
<pb:KR4h0058_WYG_072-6b>¶
此辭¶
　¶
　¶
　¶
　¶
　¶
　¶
　古文集成巻七十二¶
